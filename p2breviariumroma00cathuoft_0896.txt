[324]

per Spiritum sanctum semetipsum
obtulit immaculatum Deo, emun-
dabit conscientiam nostram ab
operibus mortuis, ad serviendum
Deo viventi? Et ideo novi testa-
menti mediator est: ut morte inter-
cedente, in redemptionem earum
praevaricationum, quae erant sub
priori testamento, repromissionem
accipiant qui vocati sunt aetemae
haereditatis.

Ιζν. J esus, ut sanctificaret per su-
um sanguinem populum, extra por-
tam passus est: * Exeamus igitur
ad eum extra castra, improperium
ejus portantes. V. Nondum enim
usque ad sanguinem restitistis ad-
versus peccatum repugnantes. Ex-
eamus igitur.

Lectio ii.

Ubi enim testamentum est, mors

necesse est intercedat testato-
ris. Testamentum enim in mortuis
confirmatum est: alioquin nondum
valet, dum vivit qui testatus est.
Unde nec primum quidem sine
sanguine dedicatum est. Lecto
enim omni mandato legis a Moyse
universo populo: accipiens sangui-
nem vitulorum, et hircorum cum
aqua et lana coccinea, et hyssopo:
ipsum quoque librum, et omnem
populum aspersit, dicens: Hic san-
guis testamenti, quod mandavit ad
vos Deus. Etiam tabernaculum et

omnia vasa ministerii sanguine si· ·

militer aspersit: et omnia pene in
sanguine secundum legem mun—
dantur: et sine sanguinis effusione
non fit remissio.

Ru Moyses sumptum sanguinem
respersit in populum: * Et ait: Hic
est sanguis foederis, quod pepigit
Dominus vobiscum. W. Fide cele·

Pretiosissimi Sanguinis D. N. J. C.

bravit Pascha et sanguinis effusio-
ne, ne qui vastabat primitiva, tan-
geret eos. Et.

Lectio iii. Cap. 10. d.
Habentes itaque fratres fiduciam

in introitu Sanctorum in san-
guine Christi, quam initiavit nobis
viam novam, et viventem per ve-
lamen, id est, carnem suam, et sa-
cerdotem magnum super domum
Dei: accedamus cum vero eorde
in plenitudine fidei, aspersi corda
a conscientia mala, et abluti cor-
pus aqua munda, teneamus spei
nostrae confessionem indeclinabi-
lem, (fidelis enim est qui repromi-
sit) et consideremus invicem in
provocationem caritatis, et bono-
rum operum.

R. Vos, qui aliquando eratis
longe, facti estis prope in sangui-
ne Christi: * Ipse enim est pax
nostra, qui fecit utraque unum.
V. Complacuit per eum reconci-
liare omnia in ipsum, pacificans
per sanguinem crucis ejus, sive
quae in terris, sive quae in coelis
sunt. Ipse. Gloria Patri. Ipse.

In 11. Nocturno.

Ant. Pilatus volens populo sa-
tisfacere, tradidit illis Jesum fla-
gellis caesum.

Psalmus 22.

ἰ ominus regit me, et nihil mihi
s ’ ι deerit: ²⁸¹ in loco pascuae ibi

me collocavit.

Super aquam refectionis educa-
vit me: * animam meam convertit.

Deduxit me super semitas justi-
tiae, * propter nomen suum.

Nam, et si ambulavero in medio
umbrae mortis, non timebo mala: *
quoniam tu mecum es.

 

